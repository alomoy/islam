---
layout: post
title:  "পরকালীন মুক্তির সুরাহ"
author: binrafiq
categories: [ info, quran ]
tags: [ aml, virtue, hereafter ]
image: assets/images/quran/quran.jpg 
description: "আবু দাউদ, ইবন মাজাহ ও তিরমিজি শরীফের হাদিসে উল্লেখ করা হয়েছে, সুরা মুলক নিয়মিত পাঠ করলে পরকালের আযাব থেকে মুক্তি পাওয়া যাবে।"
hidden: false
---

[সুরাহ মুলক](https://tanzil.net/#67:1) কুরআনের অন্যতম মহিমান্বিত সুরাহ। নবীজি (সা) নিয়মিত সুরাটি তিলাওয়াত করতে উৎসাহ দিয়েছেন। সুরাহটি কবরের আযাব থেকে বাঁচাবে বলেও উল্লেখ আছে। 

আবু হুরায়রা (রা) থেকে বর্ণিত আছে। রাসুল (সা) বলেন, "কুরআনে ৩০ আয়াতের একটি সুরাহ আছে ,যা এর তিলাওয়াতকারীর জন্যে সুপারিশ করতেই থাকবে, যতক্ষণ না তাকে ক্ষমা করে দেওয়া হয়। সুরাহটি হলো তাবারকাল্লাযি বিয়াদিহির মুলকু (বরকতময় সেই সত্তা যার হাতে রয়েছে রাজত্ব (সুরাহ মুলক)।" [^1]

আলবানি (রাহ) হাদিসটিকে হাসান বলেছেন। হাদিসটি জামে আত-তিরমিজিতেও বর্ণিত আছে। [^2] একই ভাষ্য বর্ণিত হয়েছে সুনান ইবন মাজাহয়ও। [^3] 

তিরমিজিও হাদিসটিকে হাসান বলেছেন। [^4] শায়খুল ইসলাম ইবনে তাইমিয়া একে সহীহ বলেছেন। 

আব্দুল্লাহ ইবনে মাসউদ (রা) বলেছেন, "যে কেউ  তাবারকাল্লাযি বিয়াদিহির মুলকু প্রতি রাতে পাঠ করবে, আল্লাহ তাকে কবরের আযাব থেকে রক্ষা করবেন। আল্লাহর রাসুলের (সা) সময়কালে আমরা একে আল-মানিয়াহ (রক্ষাকারী) বলতাম। আল্লাহর কিতাবে এই সুরাহ হলো এমন এক সুরাহ যেটা যেই তিলাওয়াত করবে অনেক ভাল একটি কাজ হবে।" 

হাদিসটি আছে আন নাসাঈর সুনান আল কুবরা হাদিস বইয়ে। [^5] হাদিসটির একজন রাবি আরফাজা ইবনে আব্দুল ওয়াহিদ। তাকে কেউই নির্ভরযোগ্য বলেননি। এই বর্ণনার সপক্ষেও কোনো বক্তব্য নেই। সুফিয়ান ইবনে সাওরির মাধ্যমে ইবনে মাসউদের (রা) আরেকটি ভিন্ন বর্ণনা পাওয়া যায়। তিনি বলেন, "(ফেরেশতারা) কবরে একজন ব্যক্তির কাছে আসবে। তারা তার পায়ের কাছে আসবে। পা বলবে: আমার ওপর তোমাদের কোনো ক্ষমতা নেই। সে সুরা মুলক তিলাওয়াত করত। এরপর তারা তার বুক বা পেটের দিকে যাবে। সেও বলবে: আমার ওপর তোমাদের কোনো ক্ষমতা নেই। সে সুরা মুলক তিলাওয়াত করত। এরপর তারা মাথার কাছে যাবে। মাথাও বলবে: আমার ওপর তোমাদের কোনো ক্ষমতা নেই। সে সুরা মুলক তিলাওয়াত করত। এই সুরাহটি হলো মানিয়াহ (রক্ষাকারী), যা কবরের আযাব থেকে সুরক্ষা প্রদান করে। ... যে এটি রাতে পাঠ করবে সে এক অনেক কিছু করল এবং ভাল কাজ করল।" 

এই হাদিসটিই সঠিক বর্ণনা বলে আলেমরা মত প্রকাশ করেছেন। 

আবার জাবির (রা) থেকে সুরাহ মুলক সম্পর্কিত একটি বর্ণনা আছে। তিনি  বলেন, "রাসুল (সা) আলিফ-লাম-মিম তানযিল (সুরাহ হামীম সাজদাহ) ও  তাবারকাল্লাযি বিয়াদিহির মুলকু না পড়ে ঘুমাতেন না। [^6]

হাদিসটিকে আলবানি সহীহ বলেছেন। তবে ইবন হাতিম ও ইবনে হাজার একে ত্রুটিপূর্ণ বলেছেন। 

তবে জামে তিরমিজিতে জাবির (রা) থেকেই আরেকটি সূত্রে একই কথা বর্ণিত আছে। [^7] এ বর্ণনাটি হাসান হিসেবে স্বীকৃত। 

সুরাহ মুলক নিয়ে সবগুলো হাদিস যদি বিশুদ্ধ নাও হয় তবু সুরাহটির কিছু বিশুদ্ধ ফজিলত আমরা পেয়েছি। 

- এটি পরকালে তিলাওতাকারীর জন্যে সুপারিশ করবে।
- কবরে এটি ফেরেশতাদেরকে (সম্ভবত আযাবের) তিলাওয়াতকারীর কাছে আসতে দেবে না। 
- বোঝা যাচ্ছে, রাসুল (সা) অন্যান্য সুরাহর সাথে এটি রাতে তিলাওয়াত করতেন। 

একজন ভাল মুসলিম হিসেবে সুরাহটি মুখস্ত করে ফেলার সিদ্ধান্ত নিয়ে ফেলা যায়। যে আল্লাহর পথে চেষ্টা করে, আল্লাহই তাকে সাহায্য করেন। [^8]
 
[^1]: [সুনান আবু দাউদ: কিতাবুস সালাত, হাদিস নং ১৪০০](https://sunnah.com/abudawud:1400)
[^2]: [জামে আত-তিরমিজি: কুরআনের ফজিলত অধ্যায়, ৪৫: ১৭/২৮৯১](https://sunnah.com/tirmidhi/45/17)
[^3]: [সুনান ইবন মাজাহ, কিতাবুল আদাব, হাদিস নং ৩৭৮৬](https://sunnah.com/ibnmajah:3786)
[^4]: [Islamqa](https://islamqa.info/en/answers/26240/reading-soorat-al-mulk-protects-one-from-the-torment-of-the-grave)
[^5]: সুনান আল কুবরা, হাদিস নং, ১০৫৪৭ 
[^6]: [জামে আত-তিরমিজি: কুরআনের ফজিলত অধ্যায়, ৪৫: ১৮/২৮৯২](https://sunnah.com/tirmidhi/45/18)
[^7]: [জামে আত-তিরমিজি: দোয়া অধ্যায়, ৩৪০৪](https://sunnah.com/tirmidhi:3404)
[^8]: [সুরা আনকাবুত ২৯:৬৯](https://tanzil.net/#29:69)